# Задачи за класове - конструктори, аксесори, модификатори
Можем да добавяме нови полета и методи към всеки един дефинираните класове, дори е препоръчително, за да направим си кода си по-добър. Ако не искаме външния свят да ги вижда, просто ги правим `private`.

`Hint:` ако добавяте неща, най-вероятно трябва да са `private`(така сме измислили задачите;трябва да добавяме неща).

Стремим се да пишем кода в отделни `.hpp` и `.cpp` файлове. `main()` да извиква отделни функции, които тестват отделните задачи. Не си затривайте кода, ако сте приключили с някоя задача, класовете се използват в следващите задачи.

Задачите започват с много добро описание и постепенно подробностите стават все по-малко и по-малко, това е направено нарочно, целта е да имаме пример, който да следваме 1:1, зa да потренираме със синтаксиса в началото. След като свикнем и имаме пример за клас, трябва да започнем сами да решаваме какви типове и методи са ни нужни, това е така тъй като е нужно да изградим интуиция за кохерентност на класовете(как някакъв избор за стойности на поле или функционалност на метод се отразяват на останалата част от класа - на колко места трябва да валидирам и т.н.)

**Към асистентите**: Създаване на `class` файл, дефиниции на методите чрез `ctrl .`. Какво e `scope resolution operator` - дефиниция на метод извън класа. Как става?
## Задача 1
Създайте клас `Student`, който съдържа следните полета и методи. **Можете да добавяте нови полета и методи при нужда**(например добавете скрити методи, с които да направите валидациите).
##### Полета

 * `unsigned int facultyNumber` - Скрито поле, факултетния номер на студента. **Да не може да се променя след създаване и да е 5-цифрен**, при невалидна стойност да се използва `0`. 
 * `char name[51]` - Скрито поле, името на студента, няма да бъде по-дълго от 50 символа. **Да не може да се променя след създаване**. При невалидна стойност, да се използва `Name Not Added`.
 * `major[33]` - Скрито поле, специалността на проекта, няма да бъде по-дълга от 32 символа. **Специалността да може да е само една от по-долу изброените**. При невалидна стойност, да се използва `Major Not Chosen`.
 * `int group` - Скрито поле, групата на студента. **Да може да се променя, но да приема стойности само от 1 до 8**, при невалидна стойност да се използва `0`.

##### Методи

###### Конструктори
 * `Student()` - Конструктор по подразбиране, който инициализира обекта с начални стойности.
 * `Student(int facultyNumber,const char * name,const char * major, int group)` - Конструктор, който инициализира полетата на обект от тип `Student`. Да прави всички нужни валидации.
 
###### Getters(Аксесори)

 * `int getFacultyNumber() const` - **Getter**, който връща факултетния номер на студента.
 * `const char* getName() const` - **Getter**, който връща името на студента.
 * `const char* getMajor() const` - **Getter**, който специалността на студента.
 * `int getGroup() const` - **Getter**, който връща групата на студента.

###### Setters(Модификатори)

 * `void setMajor(const char * newMajor)` - **Setter**, който дава нова стойност за специалността на студента.
 * `void setGroup(int newGroup)` - **Setter**, който дава нова стойност за групата на студента.

###### Обикновени Методи

 * `void printInformation() const` - Метод, който показва добре форматираната информация за даден студент в конзолата.
 * `void readFromConsole()` - Метод, който прочита нужната информация за студента от конзолата. Също да прави нужната валидация.


---
|Валидни специалности|
|---|
|Informatics|
|Computer Science|
|Software Engineering|
|Mathematics and Informatics|
|Mathematics|
 
**След като напишете класа, използвайте долните таблици, за да проверите дали програмата ви работи правилно.**
 
 
|Вход| Faculty number | Name | Major | Group |
|---|--- |--- |---|--- |
||81500 |Svetlana Angelova | Informatics| 7 |
||81501 |Zdravko Hvarlingov | Mathematics| 7 |
|| 637135 |Jordan Georgiev | Computer Science| 7 |
||73419 | Martin Indzov | Informatics| 9 |
||69696 |Diana Elenkova | Statistics| 7 |


|Изход| Name |Expected console output |
|---|--- |---|
| |Svetlana Angelova |81500, Svetlana Angelova, Informatics, group 7 |
| |Zdravko Hvarlingov |81501, Zdravko Hvarlingov,  Mathematics, group 7 |
| |Jordan Georgiev |0, Jordan Georgiev, Computer Science, group 7 |
| |Martin Indzov |73419, Martin Indzov, Informatics, group 0 |
| |Diana Elenkova |69696, Diana Elenkova, Major Not Chosen, group 7 |

#### Какво научихме от тази задача
* Как да създаваме клас
* Как да дефинираме полета и методи чрез различните модификатори за достъп
* Как да създадем конструктор по подразбиране, който задава начални стойности на нашия клас и го прави във валидно състояние
* Как да създадем конструктор, който приема параметри и ги задава като стойности на полетата на класа.
* Как като валидираме стойностите за различните полета, които влизат в класа имаме повече сила над това какви стойности приемат нашите полета, по този начин винаги подсигуряваме валидно състояние на нашите обекти(**няма как да имаме студент с невалиден факултетен номер, освен нула, което сме приели за нулевата(невалидната) стойност за това поле**)
* Как пишем **getters** само за нужните полета.
* Как пишем **setters** само за нужните полета и правим нужната валидация.
* Как вече когато пишем методи на класа директно можем да използваме неговите полета, вместо оператор точка.
* Кога се добавя `const` модификатор към нашите методи.
* Сигурно и доста други неща :)

## Задача 2
Използвайте класа `Student` и направете нов клас - `StudentList`, който да може да съдържа максимално 200 студента(**това означава ли, че трябва да използваме динамична памет?**). Да има полета `students`, `size`, `capacity` и следните публични методи
 * `StudentList(int capacity)` - Конструктор, който задава максимален брой елементи в масива, ако `capacity` надхвърля 200, да се използва 200 вместо това и да се изкара съобщение, че капацитетът на масива е бил сложен на 200 вместо въведената стойност.
 * `add(const Student& student)` - Добавя нов студент. Да не добавя студент, който вече е добавен. **Кога един студент вече е добавен?** При достигане на капацитета, да не се добавят ниви обекти.
 * `remove(int facultyNumber)` - Премахва студент по подаден факултетен номер.
 * `remove(const Student& student)` - Премахва студент по подаден студент. **Кога два студента са еднакви?**
 * `contains(int facultyNumber)` - Проверява дали има студент със подадения факултетен номер.
 * `contains(const Student& student)` - Проверява дали подадения студент е сред добавените студенти.
 * `print()` - Показва информацията на всички студенти в конзолата.
 
Преди да започнете да решавате задачата трябва да решите какви ще са типовете на полетата и сигнатурите(декларациите) на методите. След като напишете класът използвайте студентите от предишната задача и проверете дали методите работят както трябва.
Какво означава `const Student& student`? Как ще проверите дали методите работят както трябва? Измислете прост пример.

## Задача 3
Създайте нов клас `Course`, който има `name` - име на курса, `capacity` - максимален брой студенти в курса, `students` - записаните студенти в курса. Направете конструктор, сетъри и гетъри по ваш избор, аргументирайте решението си. Защо конструктора приема точно тези параметри, защо точно тези полета имат сетъри и гетъри?
Добавете следните публични методи за работа с `Course`
* `enrolStudent` - Метод, който добавя студент към `students`. Каква ще бъде сигнатурата на този метод, какво трябва да приема като параметър, този метод ще променя ли полета на класа, а параметъра който бива подаван?
* `enrolStudents` - Метод, който добавя много студенти наведнъж към `students`. Каква ще бъде сигнатурата на този метод, какво трябва да приема като параметър, този метод ще променя ли полета на класа, а параметъра който бива подаван?
* `printInformation` - Метод, който показва пълната информация за курса - име , капацитет, студенти. Каква ще бъде сигнатурата на този метод, какво трябва да приема като параметър, този метод ще променя ли полета на класа, а параметъра който бива подаван?

## Задача 4
Създайте още един нов клас `RetiredTeacher`, който има име и години опит в преподаването. Също има поле, което пази всички курсове, който е преподавал през живота си. Вашата задача е да опишете класа с полета, които имат нужните типове за лесна работа с този клас, функционалността която трябва да поддържа класа е `добавяне на нов курс`, `проверка дали е преподавал даден курс(по име и по самия курс)`, `метод, който показва пълна информация за учителя и за всички курсове, които е преподавал`. Какви типове ще използвате? Можете да създадете нов клас `CourseList`, които да се грижи за курсовете на даден учител. След като направите този клас, вашата нова задача е да направите функция, която да провери дали всичко работи правилно - направете около 10-15 студента и  2-3 курса, добавете студентите в курсовете, а след това добавете курсовете в обект от тип `RetiredTeacher`, вижте дали всичко работи както трябва.